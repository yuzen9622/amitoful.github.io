<!DOCTYPE html>
<html>

<head>
    <link rel="stylesheet" href="pages.css" />
    <meta charset="UTF-8" />
    <meta name="viewport" content="width=device-width,initial-scale=1.0" />
    <title>圓覺經</title>
</head>

<body>
    <nav>
        <ul>
            <li><a href="pages.html">文殊師利菩薩</a></li>
            <li><a href="pages2.html">普賢菩薩</a></li>
            <li><a href="pages3.html">普眼菩薩</a></li>
            <li><a href="pages4.html">金剛藏菩薩</a></li>
            <li><a href="pages5.html">彌勒菩薩</a></li>
            <li><a href="pages6.html">清淨慧菩薩</a></li>
            <li><a href="pages7.html">威德自在菩薩</a></li>
            <li><a href="pages8.html">辯音菩薩</a></li>
            <li><a href="pages9.html">淨諸業障菩薩</a></li>
            <li><a href="pages10.html">普覺菩薩</a></li>
            <li><a href="pages11.html">圓覺菩薩</a></li>
            <li> <a href="pages12.html">賢善首菩薩</a></li>
            <li><A href="../main/main.html">回到主頁</A></li>
        </ul>
    </nav>
    <div class="content">
        <h3>辯音菩薩</h3>
        <hr />
        <p><b>於是辯音菩薩在大眾中，即從座起，頂禮佛足，右繞三匝，長跪叉手，而白佛言：大悲世尊，如是法門，甚為希有。世尊，此諸方便，一切菩薩於圓覺門，有幾修習，願為大眾及末世眾生，方便開示，今悟實相。作是語已，五體投地，如是三請，終而復始。
                <br />
                <br />
                爾時，世尊告辯音菩薩言：善哉善哉，善男子，汝等乃能為諸大眾及末世眾生，問於如來如是修習，汝今諦聽，當為汝說。時辯音菩薩奉教歡喜，及諸大眾默然而聽。
                <br />
                <br />
                善男子，一切如來圓覺清淨，本無修習及修習者，一切菩薩及末世眾生，依於未覺幻力修習，爾時便有二十五種清淨定輪，
                <br />
                <br />
                若諸菩薩唯取極靜，由靜力故，永斷煩惱，究竟成就，不起於座，便入涅槃，此菩薩者，名單修奢摩他。
                <br />
                <br />
                若諸菩薩唯觀如幻，以佛力故，變化世界，種種作用，備行菩薩，清淨妙行，於陀羅尼，不失寂念，及諸靜慧，此菩薩者，名單修三摩缽提。
                <br />
                <br />
                若諸菩薩唯滅諸幻，不取作用，獨斷煩惱，煩惱斷盡，便證實相，此菩薩者，名單修禪那。
                <br />
                <br />
                若諸菩薩先取至靜，以靜慧心，照諸幻者，便於是中，起菩薩行，此菩薩者，名先修奢摩他，後修三摩缽提。
                <br />
                <br />
                若諸菩薩以靜慧故，證至靜性，便斷煩惱，永出生死，此菩薩者，名先修奢摩他，後修禪那。
                <br />
                <br />
                若諸菩薩以寂靜慧，復現幻力，種種變化，度諸眾生，後斷煩惱，而入寂滅，此菩薩者，名先修奢摩他，中修三摩缽提，後修禪那。
                <br />
                <br />
                若諸菩薩以至靜力，斷煩惱已，後起菩薩，清淨妙行，度諸眾生，此菩薩者，名先修奢摩他，中修禪那，後修三摩缽提。
                <br />
                <br />
                若諸菩薩以至靜力，心斷煩惱，復度眾生，建立世界，此菩薩者，名先修奢摩他，齊修三摩缽提禪那。
                <br />
                <br />
                若諸菩薩以至靜力，資發變化，後斷煩惱，此菩薩者，名齊修奢摩他，三摩缽提，後修禪那。
                <br />
                <br />
                若諸菩薩以至靜力，用資寂滅，後起作用，變化世界，此菩薩者，名齊修奢摩他禪那，後修三摩缽提。
                <br />
                <br />
                若諸菩薩以變化力，種種隨順，而取至靜，此菩薩者，名先修三摩缽提，後修奢摩他。
                <br />
                <br />
                若諸菩薩以變化力，種種境界，而取寂滅，此菩薩者，名先修三摩缽提，後修禪那。
                <br />
                <br />
                若諸菩薩以變化力，而作佛事，安住寂靜，而斷煩惱，此菩薩者，名先修三摩缽提，中修奢摩他，後修禪那。
                <br />
                <br />
                若諸菩薩以變化力，無礙作用，斷煩惱故，安住至靜，此菩薩者，名先修三摩缽提，中修禪那，後修奢摩他。
                <br />
                <br />
                若諸菩薩以變化力，方便作用，至靜寂滅，二俱隨順，此菩薩者，名先修三摩缽提，齊修奢摩他禪那。
                <br />
                <br />
                若諸菩薩以變化力，種種起用，資於至靜，後斷煩惱，此菩薩者，名齊修三摩缽提奢摩他，後修禪那。
                <br />
                <br />
                若諸菩薩以變化力，資於寂滅，後住清淨，無作靜慮，此菩薩者，名齊修三摩缽提禪那，後修奢摩他。
                <br />
                <br />
                若諸菩薩以寂滅力，而起至靜，住於清淨，此菩薩者，名先修禪那，後修奢摩他。
                <br />
                <br />
                若諸菩薩以寂滅力，而起作用，於一切境，寂用隨順，此菩薩者，名先修禪那，後修三摩缽提。
                <br />
                <br />
                若諸菩薩以寂滅力，種種自性，安於靜慮，而起變化，此菩薩者，名先修禪那，中修奢摩他，後修三摩缽提。
                <br />
                <br />
                若諸菩薩以寂滅力，無作自性，起於作用，清淨境界，歸於靜慮，此菩薩者，名先修禪那，中修三摩缽提，後修奢摩他。
                <br />
                <br />
                若諸菩薩以寂滅力，種種清淨，而住靜慮，起於變化，此菩薩者，名先修禪那，齊修奢摩他三摩缽提。
                <br />
                <br />
                若諸菩薩以寂滅力，資於至靜，而起變化，此菩薩者，名齊修禪那奢摩他，後修三摩缽提。
                <br />
                <br />
                若諸菩薩以寂滅力，資於變化，而起至靜，清明境慧，此菩薩者，名齊修禪那三摩缽提，後修奢摩他。
                <br />
                <br />
                若諸菩薩以圓覺慧，圓合一切，於諸性相，無離覺性，此菩薩者，名為圓修三種自性，清淨隨順。
                <br />
                <br />
                善男子，是名菩薩二十五輪，一切菩薩修行如是，若諸菩薩及末世眾生，依此輪者，當持梵行，寂靜思惟，求哀懺悔，經三七日，於二十五輪各安標記，至心求哀，隨手結取，依結開示，便知頓漸，一念疑悔，即不成就。
                <br />
                爾時世尊欲重宣此義，而說偈言：
                <br />
                <br />
                辯音汝當知，一切諸菩薩。<br />
                無礙清淨慧，皆依禪定生。<br />
                所謂奢摩他，三摩提禪那。<br />
                三法漸次修，有二十五種。<br />
                十方諸如來，三世修行者。<br />
                無不因此法，而得成菩提。<br />
                唯除頓覺人，並法不隨順。<br />
                一切諸菩薩，及末世眾生。<br />
                常當持此輪，隨順勤修習。<br />
                依佛大悲力，不久證涅槃。</b></p>
    </div>
</body>

</html>