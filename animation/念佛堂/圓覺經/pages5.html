<!DOCTYPE html>
<html>

<head>
    <link rel="stylesheet" href="pages.css" />
    <meta charset="UTF-8" />
    <meta name="viewport" content="width=device-width,initial-scale=1.0" />
    <title>圓覺經</title>
</head>

<body>
    <nav>
        <ul>
            <li><a href="pages.html">文殊師利菩薩</a></li>
            <li><a href="pages2.html">普賢菩薩</a></li>
            <li><a href="pages3.html">普眼菩薩</a></li>
            <li><a href="pages4.html">金剛藏菩薩</a></li>
            <li><a href="pages5.html">彌勒菩薩</a></li>
            <li><a href="pages6.html">清淨慧菩薩</a></li>
            <li><a href="pages7.html">威德自在菩薩</a></li>
            <li><a href="pages8.html">辯音菩薩</a></li>
            <li><a href="pages9.html">淨諸業障菩薩</a></li>
            <li><a href="pages10.html">普覺菩薩</a></li>
            <li><a href="pages11.html">圓覺菩薩</a></li>
            <li> <a href="pages12.html">賢善首菩薩</a></li>
            <li><A href="../main/main.html">回到主頁</A></li>
        </ul>
    </nav>
    <div class="content">
        <h3>彌勒菩薩</h3>
        <hr />
        <p><b>於是彌勒菩薩在大眾中，即從座起，頂禮佛足，右繞三匝，長跪叉手，而白佛言：大悲世尊，廣為菩薩開秘密藏，令諸大眾深悟輪迴，分別邪正，能施末世一切眾生，無畏道眼於大涅槃，生決定信，無復重隨輪轉境界，起循環見。
                <br />
                <br />
                世尊，若諸菩薩及末世眾生，欲遊如來大寂滅海，云何當斷輪迴根本，於諸輪迴有幾種性，修佛菩提，幾等差別，回入塵勞，當設幾種教化方便，度諸眾生，惟願不捨救世大悲，令諸修行一切菩薩，及末世眾生，慧目肅清照耀心鏡，圓悟如來無上知見。作是語已，五體投地，如是三請，終而復始。
                <br />
                <br />
                爾時，世尊告彌勒菩薩言：善哉善哉，善男子，汝等乃能為諸菩薩及末世眾生，請問如來深奧秘密微妙之義，令諸菩薩潔清慧目，及令一切末世眾生，永斷輪迴，心悟實相，具無生忍，汝今諦聽，當為汝說。時彌勒菩薩奉教歡喜，及諸大眾默然而聽。
                <br />
                <br />
                善男子，一切眾生從無始際，由有種種恩愛貪欲，故有輪迴，若諸世界一切種性，卵生、胎生、濕生、化生，皆因淫欲而正性命，當知輪迴，愛為根本，由有諸欲助發愛性，是故能令生死相續，欲因愛生，命因欲有，眾生愛命，還依欲本，愛欲為因，愛命為果，由於欲境，起諸違順，境背愛心而生憎嫉，造種種業，是故復生地獄餓鬼。知欲可厭，愛厭業道，捨惡樂善，復現天人，又知諸愛可厭惡故，棄愛樂捨，還滋愛本，便現有為增上善果，皆輪迴故，不成聖道。是故眾生欲脫生死，免諸輪迴，先斷貪欲，及除愛渴。
                <br />
                <br />
                善男子，菩薩變化示現世間，非愛為本，但以慈悲令彼捨愛，假諸貪欲而入生死，若諸末世一切眾生，能捨諸欲及除憎愛，永斷輪迴，勤求如來圓覺境界，於清淨心便得開悟。
                <br />
                <br />
                善男子，一切眾生由本貪欲，發揮無明，顯出五性差別不等，依二種障而現深淺。云何二障，一者理障，礙正知見，二者事障，續諸生死；云何五性，
                <br />
                <br />
                善男子，若此二障未得斷滅，名未成佛，若諸眾生永捨貪欲，先除事障未斷理障，但能悟入聲聞緣覺，未能顯住菩薩境界。
                <br />
                <br />
                善男子，若諸末世一切眾生，欲泛如來大圓覺海，先當發願勤斷二障，二障巳伏，即能悟入菩薩境界，若事理障已永斷滅，即入如來微妙圓覺，滿足菩提及大涅槃。
                <br />
                <br />
                善男子，一切眾生皆證圓覺，逢善知識，依彼所作因地法行，爾時修習，便有頓漸，若遇如來無上菩提正修行路，根無大小，皆成佛果，若諸眾生雖求善友，遇邪見者未得正悟，是則名為外道種性，邪師過謬，非眾生咎，是名眾生五性差別。
                <br />
                <br />
                善男子，菩薩唯以大悲方便，入諸世間，開發未悟，乃至示現種種形相，逆順境界，與其同事，化令成佛，皆依無始清淨願力，若諸末世一切眾生，於大圓覺起增上心，當發菩薩清淨大願，應作是言，
                <br />
                <br />
                願我今者住佛圓覺，求善知識，莫值外道，及與二乘，依願修行，漸斷諸障，障盡願滿，便登解脫清淨法殿，證大圓覺妙莊嚴城。
                <br />
                爾時世尊欲重宣此義，而說偈言：
                <br />
                <br />
                彌勒汝當知，一切諸眾生。<br />
                <br />

                不得大解脫，皆由貪欲故。
                <br />
                墮落於生死，若能斷憎愛。
                <br />
                及與貪瞋癡，不因差別性。
                <br />
                皆得成佛道，二障永銷滅。<br />
                求師得正悟，隨順菩薩願。<br />
                依止大涅槃，十方諸菩薩。<br />
                皆以大悲願，示現入生死。<br />
                現在修行者，及末世眾生，<br />
                勤斷諸愛見，便歸大圓覺。</b></p>
    </div>
</body>

</html>