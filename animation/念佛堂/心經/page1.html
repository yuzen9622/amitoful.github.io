<!DOCTYPE html>
<html>

<head>
    <link rel="stylesheet" href="page.css">
    <meta charset="UTF-8" />
    <title>心經</title>
</head>

<body>
    <h2><i>般若般若波羅密多心經</i></h2>
    <p><b>觀自在菩薩。行深般若波羅蜜多時。照見五蘊皆空。度一切苦厄。<br />
            舍利子。色不異空。空不異色。色即是空。空即是色。<br />
            受想行識。亦復如是。舍利子。是諸法空相。 不生不滅。不垢不淨。不增不減。<br />
            是故空中無色。無受想行識。無眼耳鼻舌身意。無色聲香味觸法。無眼界。乃至無意識界。<br />
            無無明。亦無無明盡。乃至無老死。亦無老死盡。無苦集滅道。無智亦無得。<br />
            以無所得故。菩提薩埵。依般若波羅蜜多故。<br />
            心無罣礙。無罣礙故。無有恐怖。遠離顛倒夢想。究竟涅槃。三世諸佛。<br />
            依般若波羅蜜多故。得阿耨多羅三藐三菩提。<br />
            故知般若波羅蜜多。是大神咒。是大明咒。是無上咒。是無等等咒。能除一切苦。真實不虛。<br />
            故說般若波羅蜜多咒。
            即說咒曰。<br />
            揭諦揭諦　波羅揭諦　波羅僧揭諦　菩提薩婆訶</b></p>
    <a href="../main/main.html">回到主頁</a>
</body>

</html>