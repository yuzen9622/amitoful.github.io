<!DOCTYPE html>
<html>
    <meta charset="UTF-8"/>
    <head>
      <link rel="stylesheet" type="text/css" href="style.css">
      <title>第三品</title>    
    </head>
    <body>
      
      <nav> 
        <ul >
          <li>
            <a href="index.html">前言</a>
          </li>
          <li>
            <a href="page1.html">第一品  <i class="fas fa-1"></i></a>
          </li>
          <li>
            <a href="page2.html">第二品 <i class="fas fa-2"></i> </a>
          </li>
          <li>
            <a href="page3.html">第三品 <i class="fas fa-3"></i> </a>
          </li>
          <li>
            <a href="page4.html">第四品 <i class="fas fa-4"></i> </a>
          </li>
          <li>
            <a href="page5.html">第五品 <i class="fas fa-5"></i> </a>
          </li>
          <li>
            <a href="page6.html">第六品 <i class="fas fa-6"></i> </a>
          </li>
          <li>
            <a href="page7.html">第七品 <i class="fas fa-7"></i> </a>
          </li>
          <li>
            <a href="page8.html">第八品<i class="fas fa-8"></i> </a>
          </li>
          <li>
            <a href="page9.html">第九品 <i class="fas fa-9"></i> </a>
          </li>
          <li>
            <a href="page10.html">第十品<i class="fas fa-0"></i><i class="fas fa-1"></i></a>
          </li>
          <li>
            <a href="page11.html">第十一品<i class="fas fa-1"></i><i class="fas fa-1"></i> </a>
          </li>
          <li>
            <a href="page12.html">第十二品 <i class="fas fa-2"></i><i class="fas fa-1"></i> </a>
          </li>
          <li>
            <a href="page13.html">第十三品 <i class="fas fa-3"></i><i class="fas fa-1"></i></a>
          </li>
        </ul>
      </nav>
      <hr/>
    <br/>
    <div style="color: blueviolet;">
        <h2><i>觀眾生業緣品第三</i></h2>
    </div>
        <hr/>
        <p><b>爾時佛母摩耶夫人，恭敬合掌問地藏菩薩言：聖者，閻浮眾生，造業差別，所受報應，其事云何？地藏答言：千萬世界，乃及國土，或有地獄、或無地獄；或有女人、或無女人；或有佛法、或無佛法，乃至聲聞辟支佛，亦復如是，非但地獄罪報一等。
<br/>
<br/>

          摩耶夫人重白菩薩：且願聞於閻浮罪報所感惡趣。
          <br/>
          <br/>
          
          地藏答言：聖母，唯願聽受，我粗說之。
          <br/>
          <br/>
          
          佛母白言：願聖者說。
          <br/>
          <br/>
          
          爾時地藏菩薩白聖母言：南閻浮提，罪報名號如是。若有眾生不孝父母，或至殺害，當墮無間地獄，千萬億劫求出無期。若有眾生出佛身血，毀謗三寶，不敬尊經，亦當墮於無間地獄，千萬億劫，求出無期。若有眾生侵損常住，玷污僧尼，或伽藍內恣行婬欲，或殺或害，如是等輩，當墮無間地獄，千萬億劫，求出無期。若有眾生，偽作沙門，心非沙門，破用常住，欺誑白衣，違背戒律，種種造惡，如是等輩，當墮無間地獄，千萬億劫，求出無期。若有眾生，偷竊常住財物穀米，飲食衣服，乃至一物不與取者，當墮無間地獄，千萬億劫，求出無期。
          <br/>
           
          <br/>
          地藏白言：聖母，若有眾生，作如是罪，當墮五無間地獄，求暫停苦一念不得。
          <br/>
           
          <br/>
          摩耶夫人重白地藏菩薩言：云何名為無間地獄？
          <br/>
          <br/>
          地藏白言：聖母，諸有地獄在大鐵圍山之內，其大地獄有一十八所，次有五百，名號各別，次有千百，名字亦別。無間獄者，其獄城周匝八萬餘里，其城純鐵，高一萬里，城上火聚，少有空缺。其獄城中，諸獄相連，名號各別。獨有一獄，名曰無間，其獄周匝萬八千里，獄牆高一千里，悉是鐵圍，上火徹下，下火徹上。鐵蛇鐵狗，吐火馳逐獄牆之上，東西而走。
          <br/>
          <br/>
          獄中有床，遍滿萬里。一人受罪，自見其身遍臥滿床。千萬人受罪，亦各自見身滿床上。眾業所感獲報如是。
          <br/>
          <br/>
          又諸罪人，備受眾苦。千百夜叉及以惡鬼，口牙如劍，眼如電光，手復銅爪，拖拽罪人。復有夜叉執大鐵戟，中罪人身，或中口鼻，或中腹背。拋空翻接或置床上，復有鐵鷹啗罪人目。復有鐵蛇絞罪人頸。百肢節內，悉下長釘，拔舌耕犁，抽腸剉斬，烊銅灌口，熱鐵纏身。萬死千生，業感如是。動經億劫，求出無期。
          <br/>
          <br/>
          此界壞時，寄生他界，他界次壞，轉寄他方；他方壞時，輾轉相寄。此界成後，還復而來。無間罪報，其事如是。
          <br/>
          <br/>
          又五事業感，故稱無間。何等為五？
          <br/>
          <br/>          
          一者、日夜受罪，以至劫數，無時間絕，故稱無間。
          <br/>
          <br/>
          二者、一人亦滿，多人亦滿，故稱無間。
          <br/>
          <br/>          
          三者、罪器叉棒，鷹蛇狼犬，碓磨鋸鑿，剉斫鑊湯，鐵網鐵繩，鐵驢鐵馬，生革絡首，熱鐵澆身，飢吞鐵丸，渴飲鐵汁，從年竟劫，數那由他，苦楚相連，更無間斷，故稱無間。
          <br/>
          <br/>          
          四者、不問男子女人，羌胡夷狄，老幼貴賤，或龍或神，或天或鬼，罪行業感，悉同受之，故稱無間。
          <br/>
          <br/>         
          五者、若墮此獄，從初入時，至百千劫，一日一夜，萬死萬生，求一念間暫住不得，除非業盡，方得受生，以此連綿，故稱無間。
          <br/>
          <br/>
          地藏菩薩白聖母言：無間地獄，粗說如是。若廣說地獄罪器等名，及諸苦事，一劫之中，求說不盡。摩耶夫人聞已，愁憂合掌，頂禮而退。
          <hr/>
          <a href="index.html">第一品</a>
          <a href="page.html">第二品</a>
          <a href="page3.html">第三品</a>
          <a href="page4.html">第四品</a>
          <a href="page5.html">第五品</a>
          <a href="page6.html">第六品</a>
          <a href="page7.html">第七品</a>
          <a href="page8.html">第八品</a>
          <a href="page9.html">第九品</a>
          <a href="page10.html">第十品</a>
          <a href="page11.html">第十一品</a>
          <a href="page12.html">第十二品</a>
          <a href="page13.html">第十三品</a>
           </b></p>

    </body>
</html>