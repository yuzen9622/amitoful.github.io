<!DOCTYPE html>
<html>
    <meta charset="UTF-8"/>
    <head>
        <link rel="stylesheet" type="text/css" href="style.css">
      <title>第十二品</title>    
    </head>
    <body>
      
<a href="index.html">第一品</a>
<a href="page.html">第二品</a>
<a href="page3.html">第三品</a>
<a href="page4.html">第四品</a>
<a href="page5.html">第五品</a>
<a href="page6.html">第六品</a>
<a href="page7.html">第七品</a>
<a href="page8.html">第八品</a>
<a href="page9.html">第九品</a>
<a href="page10.html">第十品</a>
<a href="page11.html">第十一品</a>
<a href="page12.html">第十二品</a>
<a href="page13.html">第十三品</a>
<a href="../main/main.html">回到主頁</a>
<hr/>
    <h2><i>囑累人天品第十三</i></h2>
    <hr/>
    <p><b>爾時世尊舉金色臂，又摩地藏菩薩摩訶薩頂，而作是言：地藏地藏，汝之神力不可思議、汝之慈悲不可思議、汝之智慧不可思議、汝之辯才不可思議，正使十方諸佛，讚歎宣說汝之不思議事，千萬劫中，不能得盡。
        <br/>
        <br/>
        地藏地藏，記吾今日在忉利天中，於百千萬億不可說，不可說，一切諸佛菩薩，天龍八部，大會之中，再以人天諸眾生等，未出三界，在火宅中者，付囑於汝。無令是諸眾生，墮惡趣中，一日一夜，何況更落五無間，及阿鼻地獄，動經千萬億劫，無有出期。
        <br/>
        <br/>
         
        
        地藏，是南閻浮提眾生，志性無定，習惡者多。縱發善心，須臾即退。若遇惡緣，念念增長。以是之故，吾分是形，百千億化度，隨其根性而度脫之。
        <br/>
        <br/>
         
        
        地藏，吾今殷勤，以天人眾，付囑於汝。未來之世，若有天人，及善男子善女人，於佛法中，種少善根，一毛一塵，一沙一渧，汝以道力，擁護是人，漸修無上，勿令退失。
        <br/>
        <br/>
         
        
        復次地藏，未來世中，若天若人，隨業報應，落在惡趣。臨墮趣中，或至門首，是諸眾生，若能念得一佛名，一菩薩名，一句一偈大乘經典。是諸眾生，汝以神力，方便救拔，於是人所，現無邊身，為碎地獄，遣令生天，受勝妙樂。
        <br/>
        <br/>
         
        
        爾時世尊，而說偈言：
        <br/>
        <br/>
         
        
        現在未來天人眾，吾今慇懃付囑汝，以大神通方便度，勿令墮在諸惡趣。
        <br/>
        <br/>
        爾時地藏菩薩摩訶薩，胡跪合掌白佛言：世尊，唯願世尊不以為慮。未來世中，若有善男子善女人，於佛法中，一念恭敬，我亦百千方便，度脫是人，於生死中速得解脫。何況聞諸善事，念念修行，自然於無上道永不退轉。
        <br/>
        <br/>
        說是語時，會中有一菩薩，名虛空藏，白佛言：世尊，我自至忉利，聞於如來讚歎地藏菩薩，威神勢力，不可思議。未來世中，若有善男子善女人，乃及一切天龍，聞此經典及地藏名字，或瞻禮形像，得幾種福利？唯願世尊，為未來現在一切眾等，略而說之。
        <br/>
        <br/>
        佛告虛空藏菩薩：諦聽諦聽！吾當為汝分別說之。若未來世，有善男子善女人，見地藏形像，及聞此經，乃至讀誦，香華飲食，衣服珍寶，布施供養，讚歎瞻禮，得二十八種利益：一者、天龍護念，二者、善果日增，三者、集聖上因，四者、菩提不退，五者、衣食豐足，六者、疾疫不臨，七者、離水火災，八者、無盜賊厄，九者、人見欽敬，十者、神鬼助持，十一者、女轉男身，十二者、為王臣女，十三者、端正相好，十四者、多生天上。十五者、或為帝王，十六者、宿智命通，十七者、有求皆從，十八者、眷屬歡樂，十九者、諸橫消滅，二十者、業道永除，二十一者、去處盡通，二十二者、夜夢安樂，二十三者、先亡離苦，二十四者、宿福受生，二十五者、諸聖讚歎，二十六者、聰明利根，二十七者、饒慈愍心，二十八者、畢竟成佛。
        <br/>
        <br/>
        復次虛空藏菩薩：若現在未來，天龍鬼神，聞地藏名，禮地藏形，或聞地藏本願事行，讚歎瞻禮，得七種利益：
        <br/>
        <br/>
        一者、速超聖地，二者、惡業消滅，三者、諸佛護臨，四者、菩提不退，五者、增長本力，六者、宿命皆通，七者、畢竟成佛。
        <br/>
        <br/>
        爾時，十方一切諸來，不可說不可說諸佛如來，及大菩薩天龍八部，聞釋迦牟尼佛，稱揚讚歎地藏菩薩，大威神力，不可思議，歎未曾有。
        <br/>
        <br/>
        是時，忉利天，雨無量香華，天衣珠瓔，供養釋迦牟尼佛，及地藏菩薩已，一切眾會，俱復瞻禮，合掌而退。</b></p>
        <br/>
        <h3 style="color: blueviolet;">回向偈</h3>
        <p><b>願以此功德    莊嚴佛淨土
<br/>
            上報四重恩    下濟三塗苦
            <br/>
            若有見聞者    悉發菩提心
            <br/>
            盡此一報身    同生極樂國</b></p>