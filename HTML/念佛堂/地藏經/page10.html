<!DOCTYPE html>
<html>
<meta charset="UTF-8" />

<head>
  <link rel="stylesheet" type="text/css" href="style.css">
  <meta name="viewport" content="width=device-width, initial-scale=1.0">
  <title>第四品</title>
</head>

<body>

  <nav>
    <ul>
      <li>
        <a href="index.html">前言</a>
      </li>
      <li>
        <a href="page1.html">第一品 <i class="fas fa-1"></i></a>
      </li>
      <li>
        <a href="page2.html">第二品 <i class="fas fa-2"></i> </a>
      </li>
      <li>
        <a href="page3.html">第三品 <i class="fas fa-3"></i> </a>
      </li>
      <li>
        <a href="page4.html">第四品 <i class="fas fa-4"></i> </a>
      </li>
      <li>
        <a href="page5.html">第五品 <i class="fas fa-5"></i> </a>
      </li>
      <li>
        <a href="page6.html">第六品 <i class="fas fa-6"></i> </a>
      </li>
      <li>
        <a href="page7.html">第七品 <i class="fas fa-7"></i> </a>
      </li>
      <li>
        <a href="page8.html">第八品<i class="fas fa-8"></i> </a>
      </li>
      <li>
        <a href="page9.html">第九品 <i class="fas fa-9"></i> </a>
      </li>
      <li>
        <a href="page10.html">第十品<i class="fas fa-0"></i><i class="fas fa-1"></i></a>
      </li>
      <li>
        <a href="page11.html">第十一品<i class="fas fa-1"></i><i class="fas fa-1"></i> </a>
      </li>
      <li>
        <a href="page12.html">第十二品 <i class="fas fa-2"></i><i class="fas fa-1"></i> </a>
      </li>
      <li>
        <a href="page13.html">第十三品 <i class="fas fa-3"></i><i class="fas fa-1"></i></a>
      </li>
      <li>
        <a href="../main/main.html">首頁</a>
      </li>
    </ul>
  </nav>
  <hr />
  <br />
  <div class="content">
    <h2><i>地藏菩薩本願經卷下</i></h2>
    <h2><i>校量布施功德緣品第十</i></h2>
    <hr />
    <p><b>爾時地藏菩薩摩訶薩，承佛威神，從座而起，胡跪合掌白佛言：世尊，我觀業道眾生，校量布施，有輕有重，有一生受福，有十生受福，有百生千生受大福利者。是事云何，唯願世尊為我說之。
        <br />
        <br />
        爾時佛告地藏菩薩：吾今於忉利天宮一切眾會，說閻浮提布施較量功德輕重，汝當諦聽，吾為汝說。
        <br />
        <br />
        地藏白佛言：我疑是事，願樂欲聞。
        <br />
        <br />
        佛告地藏菩薩：南閻浮提，有諸國王、宰輔大臣、大長者、大剎利、大婆羅門等，若遇最下貧窮，乃至癃殘瘖啞，聾癡無目，如是種種不完具者。是大國王等欲布施時，若能具大慈悲下心含笑，親手遍布施，或使人施，軟言慰喻，是國王等所獲福利，如布施百恆河沙佛功德之利。何以故。緣是國王等，於是最貧賤輩及不完具者，發大慈心，是故福利有如此報。百千生中，常得七寶具足，何況衣食受用。
        <br />
        <br />
        復次地藏：若未來世，有諸國王，至婆羅門等，遇佛塔寺，或佛形像，乃至菩薩聲聞辟支佛像，躬自營辦供養布施。是國王等，當得三劫為帝釋身，受勝妙樂。若能以此布施福利，迴向法界，是大國王等，於十劫中，常為大梵天王。
        <br />
        <br />
        復次地藏：若未來世，有諸國王，至婆羅門等，遇先佛塔廟，或至經像，毀壞破落，乃能發心修補。是國王等，或自營辦，或勸他人，乃至百千人等布施結緣。是國王等，百千生中常為轉輪王身。如是他人同布施者，百千生中常為小國王身。更能於塔廟前，發迴向心。如是國王乃及諸人，盡成佛道，以此果報無量無邊。
        <br />
        <br />
        復次地藏：未來世中，有諸國王及婆羅門等，見諸老病及生產婦女，若一念間，具大慈心，布施醫藥飲食臥具，使令安樂。如是福利最不思議，一百劫中常為淨居天主，二百劫中常為六欲天主，畢竟成佛，永不墮惡道，乃至百千生中，耳不聞苦聲。
        <br />
        <br />
        復次地藏：若未來世中，有諸國王及婆羅門等，能作如是布施，獲福無量。更能迴向，不問多少，畢竟成佛，何況帝釋梵轉輪之報。是故地藏，普勸眾生當如是學。
        <br />
        <br />
        復次地藏：未來世中，若善男子善女人，於佛法中，種少善根，毛髮沙塵等許，所受福利，不可為喻。
        <br />
        <br />
        復次地藏：未來世中，若有善男子善女人，遇佛形像、菩薩形像、辟支佛形像、轉輪王形像，布施供養得無量福，常在人天受勝妙樂。若能迴向法界，是人福利不可為喻。
        <br />
        <br />
        復次地藏：未來世中，若有善男子善女人，遇大乘經典，或聽聞一偈一句，發殷重心，讚歎恭敬，布施供養。是人獲大果報，無量無邊。若能迴向法界，其福不可為喻。
        <br />
        <br />
        復次地藏：若未來世中，有善男子善女人，遇佛塔寺，大乘經典。新者布施供養，瞻禮讚歎，恭敬合掌。若遇故者，或毀壞者，修補營理，或獨發心，或勸多人同共發心。如是等輩，三十生中常為諸小國王，檀越之人，常為輪王，還以善法教化諸小國王。
        <br />
        <br />
        復次地藏：未來世中，若有善男子善女人，於佛法中所種善根，或布施供養，或修補塔寺，或裝理經典，乃至一毛一塵，一沙一渧。如是善事，但能迴向法界，是人功德，百千生中受上妙樂。如但迴向自家眷屬，或自身利益，如是之果，即三生受樂，捨一得萬報。是故地藏，布施因緣，其事如是。</b>
    </p>
  </div>
</body>

</html>